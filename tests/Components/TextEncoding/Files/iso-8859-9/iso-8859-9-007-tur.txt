00:00:09 --> 00:00:13
Bu görüntülerde izlediğiniz genç kadının adı Esra Uz.

00:00:13 --> 00:00:19
Ankara Üniversitesi İletişim Fakültesi öğrencisi. Esra, Türkiye’de yaşayan 8.5 milyon engelli bireyden sadece biri.

00:00:19: --> 00:00:25
Esra da tıpkı diğer engelli bireyler gibi kültürel hayata eşit katılımda sorunlar yaşıyor. 
 
00:00:25 --> 00:00:35
İşte bu sorunları ortadan kaldırmak ve herkesin eşit olarak kültürel hayata katılımı sağlamak için 2013 yılında bir grup arkadaş tarafından bir festival başlatıldı.

00:00:35 --> 00:00:38
Festivalin Adı Engelsiz Filmler Festivali.

00:00:44 --> 00:00:50
Engelsiz Filmler Festivali, her bireyin kültürel hayata eşit katılımı ve bu hakkın sağlanması için çalışmalar yapıyor.

00:00:54 --> 00:00:59
Festival göremeyen, duyamayan ve ortopedik engellilerin erişimine uygun bir festival. Ve bunu da nasıl yapıyoruz?

00:00:59 --> 00:01:06
Filmlerimize sesli betimleme ve işaret dili koyuyoruz. Bütün filmlerimize. Ve erişilebilir mekanlarda gösteriyoruz filmlerimizi.

00:01:06 --> 00:01:12
Bunun dışında her sene daha erişilebilir nasıl kılabiliriz festivali diyerek kafa yoruyoruz...

00:01:13 --> 00:01:19
...ve festivale her sene bir yenilik ekliyoruz. Mesela otizm dostu gösterim bunlardan bir tanesi. 

00:01:20 --> 00:01:26
Otizmli bireyler sinemaya gidemiyorlar; çünkü yüksek ses, parlak ışık gibi etkenlerden rahatsız oluyorlar. 

00:01:26 --> 00:01:31
Bunları minimize ettiğiniz zaman onlar da çok rahat bir şekilde film izleyebiliyorlar. 

00:01:31 --> 00:01:39
Dolayısıyla, aslında siz fiziksel düzenlemeleri gerektiği gibi yaptığınız zaman herkes sinemaya eşit bir şekilde erişebiliyor.

00:01:45 --> 00:01:54
Engelli erişimine uygun hale gelen filmler, gösterimlerden sonra Engelsiz Filmler Kütüphanesi’nde derleniyor ve engelsiz bir sinema arşivi oluşturuluyor. 

00:01:55 --> 00:02:00
Festival kapsamında film gösterimlerinin yanı sıra atölyelerden seminerlere kadar birçok farklı etkinlik de düzenleniyor.

00:02:06 --> 00:02:11
Sadece film göstermiyoruz. Film yapımına örneğin, çocuklar için canlandırma atölyemiz var. 

00:02:11 --> 00:02:13 
Yine aynı amaca hizmet ediyor.

00:02:13 --> 00:02:20
Engelsiz filmler festivali sadece film göstermekle kalmıyor, ayrıca engelli bireyleri bu sanatın içine dahil etmek için de çalışmalarını sürdürüyor.

00:02:20 -->  00:02:27
İşitme engelli çocuklar için canlandırma atölyesi yapıyoruz, daha önce de görme engelli çocuklar için senaryo atölyesi gerçekleştirdik.

00:02:27 --> 00:02:33
Hepsinin amacı o toplumun o kesimini diğer kesimiyle ortak bir noktada, ortak bir bileşimde buluşturmak.

00:02:37 --> 00:02:42
Engelsiz Filmler Festivali’nde tüm etkinlikler izleyicilere ücretsiz olarak sunuluyor.

00:02:43 --> 00:02:51
Festival’de 2013 yılından bugüne kadar 300’ün üzerinde film gösterimi yapıldı bile festival engelli engelsiz 20 binin üzerinde kişiye ulaştı. 

00:02:51 --> 00:03:00
Festival, engelli bireylerin sadece kültürel hayata katılımı sağlamıyor aynı zamanda onların sosyalleşmesi için de bir alan yaratıyor.

00:03:00 --> 00:03:03
Böyle bir festivalin yapılması her sene bize umut veriyor. 

00:03:03 --> 00:03:07
Çünkü bizim için de biraz bir şeyler yapan insanların olması...

00:03:07 --> 00:03:14
...özellikle dediğim gibi bu kültürel anlamda, sanki biz engellilerin, sadece merdivenden çıkması...

00:03:14 --> 00:03:19
...veya kaldırımdan çıkması gibi görülüyor ama biz sinemaya da gitmek istiyoruz…

00:03:19 --> 00:03:22
 ...tiyatroya da gitmek istiyoruz, konserlere de gitmek istiyoruz.

00:03:22 --> 00:03:30
Şimdiye kadar, ben gördüğüm en güzel etkinlik bu, yani hiç görmedim daha önce, yani bu kadar engellileri düşünen...

00:03:30 --> 00:03:34
...engelliler için yapılmış, özellikle engelliler için yapılmış ve birçok görmediğimiz filmi görüyoruz. 

00:03:39 --> 00:03:43
Engelsiz Filmler Festivali, bir grup sinema sevdalısı arkadaşın hayallerinden ortaya çıktı.

00:03:43 --> 00:03:47
Herkesin kültürel hayata eşit şartlarda erişmesi için çalışmalar yaptı.

00:03:47 --> 00:03:49
Binlerce engelli bireyin hayatına dokundu.
 
00:03:49 --> 00:03:53
Onların sosyalleşmesine sokağa çıkmasına katkı sağladı. 

00:03:53 --> 00:03:59
Hem ülkenin kültürel hayatında hem de engelli bireylerin yaşamlarında kocaman bir fark yarattı.

